ILLUSTRIS RUTHENEI

DIRECTORI: PROFESSORIBUS ET MAGISTRIS
s. D.

GAROL. HENRIC. ADELB. LIPSIUS.

 

Quamquam iam sex et viginti anni praeterierunt ab. eo tem-
pore, quo Lipsiam unde veneram revocatus ex amplissimo collegio
Vestro et urbe Vestra dilectissima discessi, tamen viget adbuc
semperque vigebit in animo meo gratissima Vestri amicitiae-
que Vestrae memoria. Nam quum quinque fere annis ante
summorum virorum, quibus tum Ruthenei cura commissa erat,
iussu et auctoritate in honestissimi muneris Vestri societatem
adductus essem, Vos me, hominem peregrinum et admodum ado-
lescentem, tanta humanitate et benevolentia excepistis, et dum
apud Vos fui, tam arctis tamque iucundis officii et amoris vin-
culis obstrictum tenuistis, utnon potuerim nisi aegerrime a Vo-

, bis discedere atque etiamnunc quos Vobiscum transegi annos

in iucundissimis quos unquam vixerim referre soleam. Quod
quidem beneficium quum Vobis omnibus, quotquot una mecum
docendi munere fungebamini, communiter acceptum referam, tamen
facere non possum, quin unum e Vobis, quin Te, mi Herzogi,
qui tunc proximum ante me locum tenebas, nunc autem'summa
cum virtutis doctrinaeque laude scholae praees, honoris et amoris
caussa etiam seorsum appellem. Nam quantum sit, quod Tibi
debeam, qui me praeter ceteros amore TuoÎ‡ amplexus sis, consi-
liis. Tuis instruxeris, ingenii Tui doctrinaeque copiis adiuveris,
prudentiae, eloquentiae, elegantiae Tuae admiratione affeceriS,
denique exemplo Tuo ad omnium laudum Tuarnm aemulatio-
nem accenderis, id me nunquam satis digna laude praedicare posse
profiteor. Neque Tu post discessum meum veterem amicitiam
deposuisti, sed usque ad hunc diem ita aluisti et sustentasti, ut
quotiescunque Lipsiam venisses, me quoque adires iucundissimis-
que sermonibus Tuis et superiorum temporum memoriam mecum

