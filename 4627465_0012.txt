 

—-— 2

edendo novo apparatu critico destitutus, in ea editione, quae prodiit a. 1355
cum A. Westermanni, viri clarissimi, de Plutarchi vita ,et scriptis commen-
tatione. Iam vero si de codicis Parisini Fa fide et auctoritate quaeramus, ipse
Sintenisius intellexit, neque in omnibus vitis-eandem, neque in iis, in quibus
optimas lectiones exhibeat (inter quas est etiam vita Themistoclis), tantam
esse libri praestantiam, ut pro fundamento universae lectionis haberi possit.
Nam quamvis multas lectiones ex hoc uno libro receperit‚‘tamen multo etiam
plures repudiavit, id quod luculentissime apparet e conspectu variantis lectionis
in Addendis V ol. IV. ed. mai. Vitt. proposito. Atque in his ipsis lectionibus,
quas ille. aut recepit aut repudiavit, iudicandis subinde mihi accidisse fateor,
ut cum viro doctissimo dissentirem, sive quod probarem quas ille reiecit, sive
quod improbarem quas recepit. Et posterioris quidem generis quum in una ·
vita Themistoclis paullo plures sint quam prioris, nescio equidem an de libri
quantumvis boni praestantia paullo etiam circumspectius, quam hactenus
factum sit, iudicandum esse videatur. Deinde vero quod ad interpretationem
verborum attinet, in hoc quoque artis genere Sintenisius, quum in edenda vita
Themistoclis bis etiam interpretis partes suscepisset (in mai. ed. Themistoclis
et in ed. Weidm.), susceptam provinciam ita administravit, ut et copiosae et
succinctae interpretationis tamquam exemplar quoddam proposuisse existiman-
dus sit. Sed idem tamen largissimae quam ipse fecit messis certe tenue
quoddam spicilegium etiam aliis faciendum reliquit. Quamobrem si qui loci
fuerunt, quos vel ab illo vel a ceteris interpretibus, quos quidem inspicere
licuit, aut silentio praetermissos viderem, aut niinus recte explicatos putarem,
(le iis quid mihi videretur, paucis exponere doctorumque virorum iudicio sub-
iicere placuit.

Gap. ΙΙ. ξ. 2. ἐπεὶ καὶ τῶν παιδεύσεων τὰς μὲν ,ἠθοποιοὺς ἢ πρὸς
ἡδονὴν καὶ χάριν ἐλευθέριον σπουδαζομένας ὀκνηρῶς καὶ ὅπροθύμως
ἐξεμάνθανε, τῶν δὲ εἰς σύνεσιν ἢ πρᾶξιν λεγομένων δῆλος r³v οὐχ ὑπερο-
ρῶν παρ’ ἡλικίαν, ὦς τῇ φύσει πιστεύων. In his voculam οὐχ, quae est
ante ὖπεροριῦν Sintenisius in prioribus edd. omnibus a se servatam post-
quam non solum a codd. A et B ι b ο , sed etiam ab optimo libro Fa abesse
cognovit, primum in ed. Weidm. priori omisit, tum in ed. Teubn. restitutam
in altera cd. Weidm. rursus delevit. Ego vero eam vel invitis libris, quos

